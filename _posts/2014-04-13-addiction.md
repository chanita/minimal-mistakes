---
layout: post
title: เสพติด 
description: "ทำไมคนไม่ออกจากวงการซอฟต์แวร์"
tags: ["software", "วิกฤตโปรแกรมเมอร์"]
relative_permalinks: true
---

เห็นเค้าว่ากันว่า

>"เลิกเป็นโปรแกรมเมอร์เหอะ ไปทำอย่างอื่นดีกว่า
>เงินเยอะกว่า แล้วก็ไม่เครียดด้วย"

>"I'm a programmer, I have no life."

ฝรั่งก็มีประโยคเด็ด แบบนี้เหมือนกัน ไม่ใช่เฉพาะชาวโปรแกรมเมอร์ไทยเรา

บางคนบอกว่า "ข้าไม่มีทางเลือก ไม่รู้จะไปทำอะไร"

บางคนลองมองหาลู่ทาง ..<br/>
ขายเสื้อที่เจเจ<small>( ร้อน )</small> &nbsp;ขายตรง<small>( พูดไม่เป็น )( รู้สึกไม่ใช่ตัวตน )</small><br/> เป็นเกมเมอร์อาชีพ<small>( เล่นเกมห่วย )</small> &nbsp;ออกไปเป็นฟรีแลนซ์<small>( น่ากลัวจังเบย )</small><br/> <small>etc.</small>

อย่าพึ่งท้อแท้ คนที่สามารถอัปเปหิ ตัวเองออกจากวิถีโคจรแห่งจักรวาลซอฟต์แวร์ได้ มีเยอะแยะไป <small>(และก็มีคนหลุดเข้ามา)</small>

คนที่เขียนโค้ด เขียนโปรแกรมอยู่เรื่อยๆ ไม่ว่าจะทำระบบอะไรมา หรือเขียน dynamic typing หรือ static typing ก็ล้วนต้องคิดเป็นระบบ และเข้าใจอะไรยากๆเป็นอย่างดี ไม่ใช่แค่เขียนโค้ดนะครัช เขียน เทส หรือเก็บ requirement ก็ต้องคิดเป็นระบบ แล้วมีความสามารถตีโจทย์ที่ซับซ้อนเหมือนกัน การตีโจทย์ให้แตก และนำไป implement

มันทำให้คนที่อยู่ในวงการนี้ ได้อยู่กับความซับซ้อนของระบบ ต้องมีความเข้าใจในระบบต่างๆที่ร้อยเรียงกันจนกลายเป็นระบบใหญ่ รองรับการใช้งานของชาวบ้านชาวช่อง แม้บางคนจะทำงานกับ Module หรือ component เล็กๆ แต่ชิ้นส่วนเล็กๆเหล่านี้ก็มีโจทย์ มีความยากของมัน ทุกส่วนของการทำซอฟต์แวร์ต้องอาศัยพื้นฐานความเข้าใจสิ่งที่ซับซ้อนมาก่อนเสมอ

พอคนกลุ่มนี้ ออกไปนอกวงโคจรของโจทย์อันซับซ้อน โดยเปลี่ยนไปทำงานอย่างอื่น เช่น ขายเสื้อบ้าง ทำร้านอาหารบ้าง ฯลฯ มันก็ได้ไปเจอความท้าทายแบบอื่นซึ่งก็ไม่ใช่ความท้าทายในการแก้โจทย์สลับซับซ้อน ซ่อนเงื่อน เพื่อนทรยศ เหมือนกับการเขียนโค้ด

ทีนี้แหละ อาการมันเริ่มออก

อาการที่มันเสพติด... เสพติดการแก้โจทย์ซับซ้อนๆ
สมองที่เคยได้โจทย์ ต้องคิด ต้องกลั่นกรอง ต้องแก้โจทย์ที่มีเงื่อนพันกัน พัลวันพัลตู
พอไม่ได้โจทย์แบบนี้อีก สมองมันก็หิว

ไอ้คนมันก็กระวนกระวาย หาโจทย์ซับซ้อนแบบนี้

<small>(บางทีก็แค่ไม่รู้ตัว เพราะเหนื่อยจากงานที่ไม่คุ้น ไม่มีเวลาสำรวจตัวเอง)</small>

ไอ้โจทย์แบบนี้มันก็ไม่ได้หาได้ง่ายจากวงการอื่นซะด้วย วงการซอฟต์แวร์เป็นวงการที่การเปลี่ยนแปลงสูงและความซับซ้อนสูง ระดับขี่เสือมือเปล่านะ มันจะไปหาโจทย์แบบนี้ได้อีกที่ไหน!!! คดีฆาตรกรรมอำพรางยังไม่ซับซ้อนเท่านี้เลยเฟร้ย <small>(เดี่ยวข้าเขียนอธิบายเรื่องขี่เสือมือเปล่าเพิ่มเติมทีหลังนะ)</small>

สุดท้ายก็มักจะซมซานกลับมาอยู่วงการ Software
อาจจะหนีไปอยู่ตำแหน่งหรือระยะใกล้เคียง เช่น หันมาทำ บริษัทของตัวเอง ทำ consult แต่ก็ต้องอยู่กับโจทย์แถวๆนี้ ซับซ้อน ขี่เสือ แบบเน้!!!!
เพราะจะว่าไป หลายคนเลย เอาจริงๆถ้าเค้าคิดจะทำเงิน หารายได้เป็นกอบเป็นกำ เค้าไปดำเนินธุรกิจบ้าบออะไรก็ได้ เงินง่ายกว่านี้เยอะ

ถ้าใครรู้สึกว่า เออ ใช่ รู้สึกว่าเสพติดโจทย์ยาก เสพติดการเขียนโค้ด<br/>
แต่ก็รู้สึก ทรมาณกับวิถีชีิวิตแบบ "I'm programmer, I have no life" แล้วล่ะก็ ขอให้ลองพิจารณาสิ่งที่เรียกว่า

*Sustainable Pace*

<small>หรือขอแปลเป็นไทยว่า</small>

*การก้าวเดินบทเพลงแห่งชีวิตอย่างยั่งยืนเพื่อเก่งขึ้นและมีความสุขสุดๆ*

<small>(ถึงจะแปลได้น้ำเน่าแต่ก็เห็นเงาจันทร์นะจ๊ะ)</small> สำหรับคำอธิบายนั้น Sustainable Pace ขอติดไว้ก่อน จะมาอธิบายแน่นอน